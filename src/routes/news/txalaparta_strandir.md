---
layout: news
date: "2023-04-03"
title: "Baskatónlist á Ströndum"
slug: "txalaparta_strandir"
description: "Vinnustofa í txalaparta í Hveravík"
featured: true
highlight_image: "news/txalaparta-5499.jpg"
---
****
<script> import CaptionedImage from "../../components/Images/CaptionedImage.svelte" </script>


<b>Dagsetning:</b> 8. april 2023  <br>
<b>Staðsetning:</b> Hveravík á Ströndum  <br>
<b>Vinnustofa:</b> 13:00-18:00  <br>
<b>Tónleikar:</b> 20:00-22:00 (þátttaka valkvæð)  <br>
<b>Skráningarfrestur:</b>6. apríl 2023  <br>

<CaptionedImage
  src="news/txala-3.jpg"
  alt="Two people playing wooded planks with heavy sticks."
  caption="Riina Finnsdóttir og Nicola Privato spila á Txalaparta á bókasafninu í LHÍ Þverholti."/>

Á Strákatanga útaf Hveravík gerðu baskar að hval fyrir nokkrum öldum. Má gera ráð fyrir að þeir hafi hlýjað sér í heitum hver og spilað tónlist á kvöldin eftir langan vinnudag? Hvernig tónlist væri það og hvaða hljóðfæri væru þeir með? Um það er erfitt að segja, en við gætum ímyndað okkur í gamni að þeir hafi spilað á txalaparta.

Txalaparta er gamalt og hefðbundið baskneskt slagverkshljóðfæri sem spilað er á  af tveimur hljóðfæraleikurum í einu. Hljóðfærið sjálft er ekki flókið, nokkrar spýtur (úr rekaviði?) til að lemja á og góðir, þungir kjuðar til að slá á þær. Þó að hljóðfærið sé einfalt, þá er listin samtalið á milli hljóðfæraleikaranna og þar liggur galdurinn líka.

Laugardag fyrir Páska verður vinnustofa á Hveravík þar sem fólk getur komið og numið listina að spila á txalaparta. Það þarf enga tónlistarkunnáttu, bara áhuga á að prófa og læra. Og þetta er tónlistarhefð sem ætti að henta Strandamönnum vel, þar sem rekaviður hentar einkar vel til txalaparta tónlistariðju og einfalt að breyta drumbum á strönd í hljóðfæri fyrir leik.

Í þessari vinnustofu fáum við til okkar tvo txalaparta-leikara frá Bilbao og munu þeir sýna okkur hvaða tækni er best að nota til að spila á hljóðfærið og svo munum við gera nokkrar æfingar og spinna saman. Við munum einnig kíkja á snjall-txalaparta sem hefur að geyma stafræna viðbót sem hönnuð er með vélanámi (machine learning) af meðlimum Intelligent Instruments Lab rannsóknarstofunnar í Listaháskóla Íslands. Við munum skoða hvernig gervigreindartækni getur orðið partur af tónlistarflutningi en fyrst og fremst ætlum við að hafa gaman og kynnast þessu magnaða hljóðfæri, hefðina á bak við það og sögu þess.

Til að krydda þetta með öðru fjöri, þá kemur Magnús Rafnsson til okkar og heldur smá tölu um veru baska á Ströndum, hinumegin við þjóðveginn, og Bergsveinn Birgisson gæti tekið uppá því að kveða eins og eina rímu. Hann ætlar aðeins að kynna líka hina íslensku hefð að hlusta á rekavið. Ibon og Enrike munu spila tónlist sína eftir vinnustofuna og kannsi við hin, sem æfðum okkur á txalaparta, spilum eitthvað líka?

Til að taka þátt í vinnustofunni, skráið ykkur hér: https://forms.office.com/e/inNMCneBWG

En okkur langar til að hafa vinnustofuna opna fyrir gesti og gangandi, svo að ef einhver á leið framhjá Hveravík á laugardaginn, endilega kíkið við og sjáið þetta skrýtna hljóðfæri og fræðist meira um það. Tónleikarnir verða svo klukkan 8 um kvöldið.

<iframe width="800" height="450" src="https://www.youtube.com/embed/uBbcnqHnQxE" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>
<br>
<iframe width="800" height="450" src="https://www.youtube.com/embed/505x6YgAgyc" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>

<br>

<CaptionedImage
  src="news/txala-1.jpg"
  alt="People using wooden sticks to hit planks."
  caption="Ætli það sé hægt að smíða álíka slagverk með rekaviði?"/>


Hér má sjá leiðbeinendur á vinnustofunni spila á hljóðfærið: 
<a href="https://www.eitb.eus/eu/telebista/programak/eitb-kultura/bideoak/osoa/8758212/bideoa-ibon-rgren-eta-enrike-hurtadoren-musika/?fbclid=IwAR22JRpp13_wa_hQAUSPa_8YkXObswVbGvjuW6eo7JfVi2RdK0gt_Q-afRQ">here</a> 



<CaptionedImage
  src="news/txalaparta-5397.jpg"
  alt="Txalaparta planks stacked side by side with sensors at the bottom."
  caption="Er hægt að spila á txalaparta með gervigreind?"/>

Vinnustofa þessi er skipulögð af Intelligent Instruments Lab sem starfar við Listaháskóla Íslands ástamt Hveravík, Bergsveini Birgissyni og öðru góðu fólki. Fyrir þá sem hafa áhuga á tónlist baskanna, þá verða tónleikar á Mengi, Reykjavík, þann 6. apríl, með Ibon RG and Enrike Hurtado.
https://iil.is/news/experimental_basque

<CaptionedImage
  src="news/txala-2.jpeg"
  alt="Seen from the side, a man and a woman play percussion."
  caption="Öll eru velkomin á vinnustofuna í Hveravík."/>